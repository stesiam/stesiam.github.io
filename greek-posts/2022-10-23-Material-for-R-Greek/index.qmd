---
title: "Συγκεντρωμένο υλικό για την R στα ελληνικά"
author: "stesiam"
description: "Μία λίστα (που θα ανανεώνεται συνεχώς) με υλικό που υπάρχει διαθέσιμο στο διαδίκτυο (δωρεάν) σχετικά με την γλώσσα προγραματισμού R"
freeze: true
link-external-newwindow: true
categories: [R, Υλικο]
image: book.jpg
image-alt: "An open book"
fig-cap-location: bottom
date: "2022-10-23"
toc: true
toc-title: Περιεχόμενα
toc-location: left
citation: true
#df_print: paged
title-block-banner: true
nocite: '@*'
#csl: apa-6th-edition.csl
#bibliography: [packages.bib, references.bib]
lang: el
language: 
  title-block-author-single: "Συντάκτης"
  title-block-published: "Δημοσιεύτηκε στις"
  appendix-attribution-cite-as: "Εναλλακτικά, μπορείτε να αναφερθείτε στο παραπάνω άρθρο ως εξής:"
  section-title-references: "Παραπομπή άρθρου"
  appendix-attribution-bibtex: "BibTeX citation:"
format: 
  html:
    freeze: true
    code-link: true
    code-fold: false
    code-summary: "Δείξε τον κώδικα"
    code-tools: 
      source: https://github.com/stesiam/stesiam.github.io/blob/gh-pages/greek-posts/2022-10-23-Material-for-R-Greek/index.qmd
execute:
  echo: true
editor_options: 
  markdown: 
    wrap: 80
---

## Εισαγωγή

Καλησπέρα σας.

Πρώτο άρθρο στα ελληνικά και ελπίζω να μην τα γράφω τζάμπα και καποιος, κάπου, κάποτε να βρει αυτή τη σελίδα αν ποτέ τη χρειαστεί 😁. Εγώ προσωπικά ασχολούμαι με την R από το 2018 περίπου. Ένα από τα πράγματα που με ενθουσιάσαν είναι η ίδια η κοινότητα της R η οποία πέρα από αρκετά συμπεριλιπτική (π.χ. κοινότητες R-ladies, etc.) είναι και αρκετά βοηθητική προς τους νέους χρήστες. Πλειάδα βιβλίων διατίθεται δωρεάν στο διαδίκτυο με πιο γνωστό από όλα το [R for Data Science](https://r4ds.had.co.nz/), το οποίο ήταν και το πρώτο βιβλίο που διάβασα για την R. Πρόσφατα μάλιστα (το 2024) ο [Hadley Wickham](https://fosstodon.org/@hadleywickham/112299845231321009) με δημοσίευσή του στο Mastodon έδωσε ίσως το καλύτερο νέο για τους Έλληνες χρήστες μιας και πλέον υπάρχει και ελληνική μετάφραση, [Η R για την Επιστήμη Δεδομένων](https://gr.r4ds.hadley.nz/).


:::{.column-margin}
![Λογότυπο γλώσσας προγραμματισμού R](images/Rlogo.png){height=100px}
:::


Προϋποθέσεις για να συμπεριληφθεί κάτι στη σελίδα :

1. Να είναι δωρεάν 
2. Να είναι στα ελληνικά
3. Να είναι κατανοητό για όλο το φάσμα των χρηστών της R



## Βιβλία για την R

Συνολικά 6 βιβλία έχουν βρεθεί να είναι ελεύθερα διαθέσιμα ηλεκτρονικά. Τα τέσσερα από τα έξι αποτελούν βιβλία από το [Κάλλιπο](https://repository.kallipos.gr/), όπου διαθέτει ηλεκτρονικά συγγράμματα για διάφορα επιστημονικά πεδία. 


| Τίτλος βιβλίου | Συγγραφέας | Σύνδεσμος |
| :---:        |    :----:   |    :---: | 
| R για την Επιστήμη Δεδομένων  <br> (2η έκδοση)   | Hadley Wickham <br> Mine Çetinkaya-Rundel <br> Garrett Grolemund <br> P Togias (tr) <br> MT Pandi (tr) | <a href="https://gr.r4ds.hadley.nz/" target="_blank">Σύνδεσμος</a> |
| Εισαγωγή στην R \br Πρόχειρες σημειώσεις     | Φωκιανός, Κ. <br /> Χαραλάμπους, Χ. | <a href="https://cran.r-project.org/doc/contrib/mainfokianoscharalambous.pdf" target="_blank">Σύνδεσμος</a> <br> (απευθείας κατέβασμα)|
| Εισαγωγή στον προγραμματισμό και στη στατιστική ανάλυση με R   | Ντζούφρας, Ι. <br /> Καρλής, Δ. | <a href="https://repository.kallipos.gr/handle/11419/2601" target="_blank">Σύνδεσμος</a> |
|  Η επιστήμη των δεδομένων μέσα από τη γλώσσα R   | Βερύκιος, Β. <br /> Καγκλής, Β. <br /> Σταυρόπουλος, Η. | <a href="https://repository.kallipos.gr/handle/11419/2965" target="_blank">Σύνδεσμος</a> |
|  Εισαγωγή στην επιχειρησιακή έρευνα και στον γραμμικό προγραμματισμό   | Κουνέτας, Κ <br /> Χατζησταμούλου, Ν. | <a href="https://repository.kallipos.gr/handle/11419/5699" target="_blank">Σύνδεσμος</a> |
|  Εισαγωγή στην εκπαιδευτική και ψυχολογική μέτρηση με τη χρήση της R   | Albano, A. <br /> Markos, A. (tr)| <a href="https://repository.kallipos.gr/handle/11419/8143" target="_blank">Σύνδεσμος</a> |


Όπως είναι προφανές, οι επιλογές μας σε σχέση με το υλικό που υπάρχει στα αγγλικά (ελεύθερα διαθέσιμο) είναι αρκετά περιορισμένες. Ωστόσο, υπάρχουν κάποιες πολύ καλές επιλογές (ανάλογα το επίπεδο και τον σκοπό του χρήστη). 

Η καλύτερη επιλογή (από το 2024) κατά τη γνώμη μου είναι το πλέον μετεφρασμένο βιβλίο R for Data Science, [Η Επιστήμη Δεδομένων με την R](https://gr.r4ds.hadley.nz/). Αυτό το βιβλίο κατά τη γνώμη μου είναι το πιο πλήρες καθώς μας βάζει στη λογική ότι θα πρέπει η ανάλυση των δεδομένων δεν είναι απλά ένα διάγραμμα ή ένα μοντέλο. Αυτό είναι το αποτέλεσμα της ανάλυσης. Το βιβλίο με πολύ ωραίο τρόπο περιγράφει τη διαδικασία που προηγείται αυτού, όπως τη συλλογή, τη μεταφόρτωση των δεδομένων. Συνεχίζει με τον μετασχηματισμό αυτών προκειμένου να αποκτήσουν μορφή έτοιμη για ανάλυση. Τέλος, αξίζει να σημειωθεί ότι το βιβλίο δίνει έμφαση στο μεταπακέτο (συλλογή από πακέτα) `tidyverse`, που είναι το πιο ευρέως χρησιμοποιούμενο στις μέρες μας και περιέχει αρκετά γνωστά πακέτα όπως το `readr` (μεταφόρτωση δεδομένων), `dplyr` (μετασχηματισμό δεδομένων), `tidyr` (τακτοποίηση δεδομένων), `ggplot` (οπτικοποίηση) κ.α. Αυτό είναι αρκετά σημαντικό καθώς ορισμένα από τα επόμενα βιβλία είναι αρκετά πιο παλιά και βασίζονται στη λεγόμενη base R (εντολές που περιλαμβάνονται στην R) για την όποια ανάλυση. Κατά τη γνώμη μου η χρήση του tidyverse είναι προτιμητέα αρχικά επειδή υπάρχει πολύ διαθέσιμο υλικό (ιστοσελίδες / documentation) έχει αρκετή υποστήριξη (τόσο από τη κοινοτητα της R, οσο και από την [Posit](https://posit.co/), ex RStudio) και είναι αρκετά πιο εύκολη στη χρήση. Αν δεν σας έχω πείσει ακόμα να σας ενημερώσω ότι πολλά από τα εντυπωσιακά διαγράμματα που βλέπετε κατά καιρούς στο Twitter ή σε εφημερίδες τύπου γίνονται (συνήθως) με το πακέτο ggplot της R.

:::{.column-margin}
![Εξώφυλλο πρωτότυπης έκδοσης RfDS](images/cover_RfDS.jpg){height=200px}
:::

Η δεύτερη επιλογή μου (και η μέχρι πρότινος αγαπημένη μου που δεν υπήρχε η μετάφραση του RfDS) είναι το βιβλίο "**Εισαγωγή στην R - Πρόχειρες σημειώσεις**". Είναι ένας συνδυασμός σημειώσεων και εφαρμογής των εντολών για κατηγορίες προβλημάτων. Αναφέρεται σε ένα μεγάλο εύρος θεμάτων (κυρίως στατιστικής), από τα πιο απλά (έλεγχοι t-test) μέχρι πιο σύνθετα θέματα (ανάλυση κατά συστάδες). Πολύ καλό για φοιτητές στατιστικής (μάλλον για αυτό μου αρέσει). 


Η τρίτη επιλογή "Εισαγωγή στον προγραμματισμό και στη στατιστική ανάλυση με R" των Καρλή & Ντζούφρα κινείται σε παρόμοια νερά. Είναι ένα βιβλίο που με προβλημάτισε κάπως. Αυτό το βιβλίο είχε τα φόντα να γίνει το προσωπικό μου αγαπημένο, διότι δεν σου δείχνει απλά τις εντολές. Σου μαθαίνει να προγραμματίζεις με την R, αφού δίνει μεγαλύτερη σημασία σε ελέγχους ροής, συναρτήσεις και άλλα θέματα. Αυτό είναι πολύ σημαντικό, αν θες να φτιάξεις κάτι πιο περίπλοκο (π.χ. μία περίπλοκη ανάλυση, ένα πακέτο στην R, κτλ.). Αν και προγραμματισμός μαθαίνεται κυρίως κάνοντας και όχι διαβαζοντας πιστεύω ότι είναι μία καλή προσθήκη στη λίστα.

:::{.column-margin}
![Εξώφυλλο Καρλή & Ντζούφρα (2015)](images/Ntzoufras.jpg){height=200px}
:::

Η τρίτη μου επιλογή είναι το "Επιστήμη των δεδομένων μέσα από τη γλώσσα R". Πιθανότατα αυτό το βιβλίο πλησιάζει περισσότερο στη λογική των notebooks και στο να ανεβάσεις δικά σου project. Σε βάζει σε μία λογική να αρχίσεις να κάνεις αναλύσεις. Καλό, αν κάποιος θέλει να φτιάξει το δικό του portfolio, προκειμένου κάποτε να βρει μία δουλειά (εγώ με αυτή την ελπίδα ζω ακόμα :) ). Προσωπικά πιστεύω ότι είναι καλό για κάποιον που έχει ήδη κάποια εξοικείωση στην R.


Τα τελευταία 2 βιβλία της λίστας μου αφορούν εξειδικευμένα θέματα, συνεπώς προορίζονται για ανθρώπους με πολύ συγκεκριμένους σκοπούς.


## Βίντεομαθήματα για την R


| Όνομα καναλιού | Σύνδεσμος |
| :---: |  :---: | 
|   Christos Malliarakis  | <a href="https://www.youtube.com/watch?v=6hKAwLUbgjQ&list=PLB8VXMjsTRosUahxJqnAWNQM3h66kJSjc" target="_blank">Σύνδεσμος</a> |


Πέρα όμως από τα βιβλία έψαξα να βρω και υλικό για την R στο Youtube. Το υλικό είναι επίσης αρκετά περιορισμένο. Προς το παρόν θα αφήσω μία επιλογή η οποία είναι και η πιο πλήρης. Στη σειρά βιντεομαθημάτων (playlist) του κ. Χρήστου Μαλλιαράκη γίνεται μία αναφορά σε βασικά στοιχεία της R ενώ σε επόμενα μαθήματα ασχολείται με κάποια απλά παραδείγματα μηχανικής μάθησης. 

## Επίλογος

Μία καλή αποτύπωση για να καταλάβετε τη σταγόνα στον ωκεανό της γνώσης είναι να δείτε την ιστοσελίδα του bookdown. Στη συγκεκριμένη ιστοσελίδα φιλοξενούνται δωρεάν προσβάσιμα βιβλία (κυρίως στα αγγλικά) που αφορούν την R. Προφανώς η συμπερίληψη ελληνικών πηγών είναι ενθαρυντική όσο για τη δημοφιλία της R στην Ελλάδα όσο και ωστόσο σε καμία περίπτωσςη δεν μπορεί να αποτελέσει εναλλακτική αλλά μία σημαντική προσθήκη για την .


Καλό διάβασμα.