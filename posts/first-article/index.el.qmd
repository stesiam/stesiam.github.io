---
title: "Πρώτο άρθρο!"
author: "stesiam"
description: "Το πρώτο μου άρθρό στη προσωπική μου σελίδα χρησιμοποιώντας το Quarto."
link-external-newwindow: true
freeze: false
image: welcome_sign.jpg
image-alt: Μία πινακίδα καλωσορίσματος ανάμεσα σε μερικά φύλλα που υποδεικνύει σε μία συγκεκριμένη κατεύθυνση
categories: [Γενικα]
fig-cap-location: bottom
date: "2022-07-27"
toc: true
toc-title: Περιεχόμενα
toc-location: left
citation: false
title-block-banner: true
nocite: '@*'
lang: el
language: 
  title-block-author-single: "Συντάκτης"
  title-block-published: "Δημοσιεύτηκε στις"
  appendix-attribution-cite-as: "Εναλλακτικά, μπορείτε να αναφερθείτε στο παραπάνω άρθρο ως εξής:"
  section-title-references: "Παραπομπή άρθρου"
  appendix-attribution-bibtex: "BibTeX citation:"
csl: apa-6th-edition.csl
bibliography: references.bib
format: 
  html:
    freeze: false
    code-link: true
    code-fold: false
    code-summary: "Δείξε τον κώδικα"
    code-tools: 
      source: https://github.com/stesiam/stesiam.github.io/blob/gh-pages/posts/first-article/index.el.qmd
execute:
  echo: true
editor_options: 
  markdown: 
    wrap: 80
---

## Γεια σας!

Επιτέλους, έφτιαξα την ιστοσελίδα μου χρησιμοποιώντας το [Quarto](https://quarto.org/). Αυτή τη στιγμή η σελίδα φιλοξενείται μέσω του [GitHub Pages](https://pages.github.com/).


## Πώς ξεκίνησαν όλα

::: {.column-margin}
Το πανεπιστήμιο μας όπως και αρκετά πανεπιστήμια του κόσμου προσφέρουν στους φοιτητές τους δωρεάν άδεια για χρήση διάφορων λογισμικών. Το πρόβλημα με αυτό είναι ότι η συνδρομή λήγει μόλις αποφοιτήσεις.
:::

Όντας φοιτητής ενός τμήματος Στατιστικής, ξεκίνησα να αποκτώ τα πρώτα μου σχετικά ερεθίσματα μέσω της σχολής. Τα πρώτα χρόνια των σπουδών μου ασχοληθήκαμε με θεωρία όσον αφορά τα πεδία της Στατιστικής, των Πιθανοτήτων, των Ασφαλίσεων και του Αναλογισμού. Έτσι, απέκτησα τις πρώτες σημαντικές θεωρητικές βάσεις. Ωστόσο, μου έλειπε το πιο σημαντικό χαρακτηριστικό για έναν Στατιστικό, να μπορώ να δώσω υπόσταση στις γνώσεις μου και να εφαρμόζω στην πράξη τις αντίστοιχες στατιστικές τεχνικές. Η σχολή έδινε πολύ μικρή σημασία σε αυτό το κομμάτι. Χαρακτηριστικά στο πρόγραμμα σπουδών του έτους μου υπήρχαν μόνο δύο σχετικά μαθήματα εφαρμογής στατιστικής μεθοδολογίας με στατιστικό λογισμικό. Το Excel και τo SPSS. Το μάθημα του SPSS ήταν αρκετά καλό, αλλά δεν ήταν σε καμία περίπτωση αντίστοιχο των γνώσεων που απέκτησα, ούτε ανταποκρινόταν στις σύγχρονες ανάγκες της αγοράς εργασίας. Εκτός από αυτό, το SPSS ως λογισμικό έχει αρκετά αρνητικά στοιχεία που το καθιστούν αρκετά κακή επιλογή, μεταξύ των οποίων ότι δεν μπορείς να προσαρμόσεις το μοντέλο σου, δεν βλέπεις τον τρόπο με τον οποίο προκύπτουν τα αποτελέσματα και βεβαίως δεν είναι δωρεάν. Τη περίοδο 2018-2019, ξεκίνησα να ψάχνω για εναλλακτικές, καθώς απεχθανόμουν τελείως το συγκεκριμένο πρόγραμμα ή βασικά το ότι θα έπρεπε να πληρώσω. Μεταξύ άλλων βρήκα ίδιας λογικής λογισμικά με το SPSS αλλά δωρεάν, όπως το [PSPP](https://www.gnu.org/software/pspp/), το [JASP](https://jasp-stats.org/) και το [jamovi](https://www.jamovi.org/). Προσωπικά τα δύο τελευταία τα βρήκα αρκετά αξιόλογα. Μάλιστα το JASP και το jamovi θα τα συνιστούσα σε κάποιον ως μία αξιόλογη εναλλακτική αν δεν είχε γνώσεις προγραμματισμού και ταυτόχρονα ελλειψη πρόσβασης στο SPSS. Κάπου εκεί ανακάλυψα ότι υπάρχει μία γλώσσα προγραμματισμού που είναι επικεντρωμένη στην ανάλυση δεδομένων, η R, γνωστή και ως  Rstats.




## Η μετάβαση

Η μετάβαση από μία σουίτα Στατιστικής σε μία γλώσσα προγραμματισμού είναι ίσως μία σοκαριστική αλλαγή. Ειδικά αν είναι η πρώτη σου γλώσσα προγραμματισμού. Tο SPSS και κυρίως τις δωρεάν εναλλακτικές του τις τίμησα για ένα σεβαστό διάστημα, όμως το μεγάλο πλεονέκτημα των εφαρμογών αυτών άρχισε να γίνεται μειονέκτημα. Αυτές οι εφαρμογές έχουν φτιαχτεί ως επί το πλείστον ώστε άτομα με βασικές γνώσεις και κατανόηση Στατιστικής να κάνουν τις δικές τους αναλύσεις. Όσο σπούδαζα μάθαινα όλο και περισσότερες μεθοδολογίες και τεχνικές ώσπου κάποια στιγμή θεώρησα ότι τα προγράμματα αυτά μπορούν να με εξελίξουν μέχρι ένα σημείο. Η σχέση μου με την R ξεκινάει το 2019 με αρκετά σκαμπανεβάσματα. Μπορώ να πω ότι στην αρχή μου φάνηκε αρκετά περίεργη και ως επί το πλείστον τη χρησιμοποιούσα αρκετά διαδικαστικά. Με λίγα λόγια αντέγραφα κώδικα και απλώς προσπαθούσα να καταλάβω τι κάνω. Δηλαδή, για να εκθέσω τον εαυτό μου ακόμα περισσότερο, αν ήθελα να κάνω μία σύγκριση αν οι διαφορές είναι στατιστικές σημαντικές το έψαχνα στο Google. Λόγω της ιδιαιτερότητάς της σαν γλώσσα τη χρησιμοποιούσα πιο πολύ σαν εργαλείο ανάλυσης παρά σαν γλώσσα προγραμματισμού. Οι πρώτες χρήσεις που είχα κάνει στη R ήταν κάποιοι απλοί στατιστικοί έλεγχοι και ενθουσιάστηκα ότι μπορούσα πλέον να χρησιμοποιήσω ένα εργαλείο με θεωρητικά απεριόριστες δυνατότητες σε σχέση με τα "έτοιμα" προγράμματα. Βέβαια η όλη διαδρομή ήταν αρκετά ενδιαφέρουσα με αρκετά ξενύχτια, αλλά μετά από άπειρα μηνύματα σφάλματος, άρχιζα να παρατηρώ τη σταδιακή βελτίωση. 

::: {.column-margin}
![Λογότυπο γλώσσας προγραμματισμού R](images/Rlogo.svg)
Η γλώσσα R είναι μία γλώσσα προγραμματισμού 
:::

## Πρώτα βήματα

Η ενασχόληση μου με την R είχε φτάσει το επίπεδο του χόμπι. Πλέον δεν το θεωρούσα κούραση, αλλά χαιρόμουν να ανοίγω τον υπολογιστή και να μαθαίνω κάτι νέο για αυτήν. Βέβαια όλα αυτά τα έκανα από καθαρά προσωπική περιέργεια μιας και η σχολή όχι απλώς δεν ασχολιόταν τη περίοδο με την R, αλλά δεν έκανε ούτε απλή αναφορά. Στη συνέχεια ανακάλυψα το Kaggle, μία ιστοσελίδα προσηλωμένη στην επιστήμη δεδομένων. Είχε αρκετά ενδιαφέρον και εκεί άρχισα να δημοσιεύω κάποια άρθρα- notebook, γραφήματα και να πειραματίζομαι με την R. Κοιτώντας τα μετά από πολλά χρόνια τα γραφήματά μου ήταν οικτρά, αλλά τότε τα έβλεπα και χαιρόμουν. Τουλάχιστον με το καιρό βελτιώθηκα και τώρα έχω το γνώθι σ'αυτόν ότι όντως τα κάνω χάλια, αλλά τώρα το ξέρω. Άμα με παρακαλέσετε όμως μπορεί και να ανεβάζω ένα δύο να δείτε πόσο αχάμπαρος ήμουν τότε. Το Kaggle ήταν αρκετά καλό και έμαθα πάρα πολλά πράγματα και υπήρχαν άνρθωποι που δούλευαν σε κολοσσούς και αναρτούσαν προσβάσιμες λύσεις για πραγματικά προβλήματα. Μέχρι και σήμερα αναρτώνται διαγωνσιμοί και πολλοί ανάρτησαν τις λύσεις σε αυτούς. Το μοναδικό πρόβλημα είναι ότι έχει υπερισχύσει η Python και το 80% του υλικού είναι για κάποια άλλη γλώσσα. Αυτό είχε ως συνέπεια η βάση των R χρηστών να συρρικνωθεί και πλέον όλο και λιγότερα άρθρα για την R να δημοσιεύονται ή να καλύπτονται από τα αντίστοιχα της Python. 


## Εκτός πλατφόρμας

Πριν από κάποια χρόνια αποφάσισα να φτιάξω τη δική μου ιστοσελίδα, ώστε να φιλοξενώ μόνος μου τα άρθρα. Αρχικά, έπρεπε να αποφασίσω με ποιον τρόπο θα τη φτιάξω. Οι επιλογές ήταν πολλές και πειραματίστηκα με διάφορους τρόπους και εργαλεία. Μία λύση θα ήταν μία συμβατική ιστοσελίδα με το Wordpress κάτι το οποίο θα ήταν αρκετά ακριβό μιας και θα έπρεπε να το φιλοξενήσω σε σέρβερ και να κάνω τα ανάλογα έξοδα (10$/μήνα) για κάποιο αξιοπρεπές και ασφαλές πλάνο VPS. Κάτι τέτοιο δεν άξιζε και σαν σωστός μπατίρης που είμαι έψαξα για έναν πιο φθηνό τρόπο και από ότι φαίνεται υπάρχει. Κάπου εκεί είναι που ανακάλυψα τις στατικές ιστοσελίδες και την μη ανάγκη ενός blog να έχει σέρβερ. Τέτοια παραδείγματα είναι το [Hugo](https://gohugo.io/) με τη βοήθεια του πακέτου [blogdown](https://pkgs.rstudio.com/blogdown/) και το [Distill](https://rstudio.github.io/distill/)), τα οποία ήταν αρκετά καλά, αλλά υπήρχαν σημαντικά προβλήματα. Από τη μία το Hugo βασίζεται σε μία γλώσσα που δεν γνωρίζω (Golang), άρα αν ήθελα να κάνω κάποια αλλαγή ή να προσθέσω μία λειτουργία θα μου ήταν αδύνατο. Επιπλέον, η πρώην σελίδα μου, που ήταν φτιαγμένη με το Distill, δεν ήταν φιλική στις μικρές οθόνες (non-responsive), αφού έκρυβε το κουμπί του μενού. Το Quarto έλυσε αρκετά προβλήματα που είχαν αυτοί οι δύο τρόποι και πλέον πάρα πολλοί το χρησιμοποιούν για τις ιστοσελίδες τους. Ναι, το Quarto έχει κάποιες ακόμα ελλείψεις αν το συγκρίνουμε με άλλα καθιερωμένα υποδείγματα κατασκευής ιστοσελίδας (π.χ. Astro), αλλά αυτή τη στιγμή αποτελεί ότι καλύτερο για όποιον δουλεύει σε γλώσσες ανάλυσης (R, Python, Julia) και θέλει να αναρτήσει άρθρα με βάση αυτά. Το κύριο πλεονέκτημα κατά τη γνώμη μου είναι η εκτέλεση του αρχείου ανάλυσης και εξαγωγή του ως άρθρου. Αν χρησιμοποιούσα ένα άλλο static site builder όπως το Astro θα έπρεπε κάθε φορά να τρέχω ξεχωριστά τον κώδικα και να αναρτώ τα αποτελέσματα ή τα γραφήματά μου σε αυτό και να το ξανατρέξω, καθιστώντας το μη παραγωγικό.

::: {#fig-website-R-packages layout-ncol=2}

![Λογότυπο πακέτου Distill](images/distill.png){#fig-distill-logo height=200px}

![Λογότυπο πακέτου blogdown](images/blogdown.png){#fig-blogdown-logo height=200px}

Πακέτα για να φτιάξεις ιστοσελίδα (πριν το Quarto)
:::

## Στόχοι ιστοσελίδας

Δεδομένου ότι είναι το πρώτο μου άρθρο στην ιστοσελίδα θα ήθελα να θέσω τους στόχους μου για αυτή. Έτσι λοιπόν, σκοπεύω να :

- γράφω άρθρα ή να κάνω αναλύσεις μηχανικής μάθησης (χρησιμοποιώντας R και Python)
- αναρτώ επεξηγηματικά άρθρα (e.g., "Πώς να φτιάξετε την δική σας ιστοσελίδα με το Quarto" etc.)
- παρουσιάσω  (κυρίως τις εφαρμογές μου με το Shiny, etc.)
- αναρτώ υλικό και άρθρα στα ελληνικά, μιας και δεν υπάρχει μεγάλο κοινό στην Ελλάδα και θέλω αυτό να αλλάξει
- λύνω θέματα εξετάσεων ή έστω να λύνω αντίστοιχα με την R
- και πολλά άλλα ... οπότε μείνετε συντονισμένοι!

## Σημειώσεις {.appendix}

Εικόνα άρθρου: <a href="https://pixabay.com/users/rebeck96-819254/?utm_source=link-attribution&amp;utm_medium=referral&amp;utm_campaign=image&amp;utm_content=760358">R. E. Beck</a> from <a href="https://pixabay.com//?utm_source=link-attribution&amp;utm_medium=referral&amp;utm_campaign=image&amp;utm_content=760358">Pixabay</a>