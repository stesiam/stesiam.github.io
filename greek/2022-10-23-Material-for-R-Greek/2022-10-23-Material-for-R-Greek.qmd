---
title: "Συγκεντρωμένο υλικό για την R στα ελληνικά"
author: "stesiam"
description: "Μία λίστα (που θα ανανεώνεται συνεχώς) με υλικό που υπάρχει διαθέσιμο στο διαδίκτυο (δωρεάν) σχετικά με την R"
categories: [R]
image: book.jpg
fig-cap-location: bottom
date: "2022-10-23"
freeze: true
toc: true
toc-title: Περιεχόμενα
toc-location: left
title-block-banner: true
nocite: '@*'
format: 
  html:
    freeze: true
    code-link: true
execute:
  echo: true
editor_options: 
  markdown: 
    wrap: 80
---

## Εισαγωγή

Καλησπέρα σας.

Πρώτο άρθρο στα ελληνικά και ελπίζω να μην τα γράφω τζάμπα και καποιος, κάπου, κάποτε να βρει αυτή τη σελίδα αν ποτέ τη χρειαστεί. :)


Προϋποθέσεις για να συμπεριληφθεί κάτι στη σελίδα :

1. Να είναι δωρεάν 
2. Να είναι στα ελληνικά
3. Να είναι κατανοητό για όλο το φάσμα των χρηστών της R



## Βιβλία για την R

| Τίτλος βιβλίου | Συγγραφέας | Σύνδεσμος |
| :---:        |    :----:   |    :---: | 
| Εισαγωγή στην R \br Πρόχειρες σημειώσεις     | Φωκιανός, Κ. <br /> Χαραλάμπους, Χ. | <a href="https://cran.r-project.org/doc/contrib/mainfokianoscharalambous.pdf" target="_blank">Σύνδεσμος</a> <br> (απευθείας κατέβασμα)|
| Εισαγωγή στον προγραμματισμό και στη στατιστική ανάλυση με R   | Ντζούφρας, Ι. <br /> Καρλής, Δ. | <a href="https://repository.kallipos.gr/handle/11419/2601" target="_blank">Σύνδεσμος</a> |
|  Η επιστήμη των δεδομένων μέσα από τη γλώσσα R   | Βερύκιος, Β. <br /> Καγκλής, Β. <br /> Σταυρόπουλος, Η. | <a href="https://repository.kallipos.gr/handle/11419/2965" target="_blank">Σύνδεσμος</a> |
|  Εισαγωγή στην επιχειρησιακή έρευνα και στον γραμμικό προγραμματισμό   | Κουνέτας, Κ <br /> Χατζησταμούλου, Ν. | <a href="https://repository.kallipos.gr/handle/11419/5699" target="_blank">Σύνδεσμος</a> |
|  Εισαγωγή στην εκπαιδευτική και ψυχολογική μέτρηση με τη χρήση της R   | Albano, A. <br /> Markos, A. (tr)| <a href="https://repository.kallipos.gr/handle/11419/8143" target="_blank">Σύνδεσμος</a> |



Δυστυχώς, οι επιλογές μας σε σχέση με το υλικό που υπάρχει στα αγγλικά (ελεύθερα διαθέσιμο) είναι αρκετά περιορισμένες. Ωστόσο, υπάρχουν κάποιες πολύ καλές επιλογές (ανάλογα το επίπεδο και τον σκοπό του χρήστη). 

Η πρώτη μου επιλογή (και προσωπικά η αγαπημένη μου) είναι το βιβλίο "Εισαγωγή στην R - Πρόχειρες σημειώσεις". Είναι ένας συνδυασμός σημειώσεων και εφαρμογής των εντολών για κατηγορίες προβλημάτων. Αναφέρεται σε ένα μεγάλο εύρος θεμάτων (κυρίως στατιστικής), από τα πιο απλά (έλεγχοι t-test) μέχρι πιο σύνθετα θέματα (ανάλυση κατά συστάδες). Πολύ καλό για φοιτητές στατιστικής (μάλλον για αυτό μου αρέσει). 

Η δεύτερη επιλογή ("Εισαγωγή στον προγραμματισμό και στη στατιστική ανάλυση με R") κινείται σε παρόμοια νερά. Είναι ένα βιβλίο που με προβλημάτισε κάπως. Αυτό το βιβλίο είχε τα φόντα να γίνει το προσωπικό μου αγαπημένο, διότι δεν σου δείχνει απλά τις εντολές. Σου μαθαίνει να προγραμματίζεις με την R, αφού δίνει μεγαλύτερη σημασία σε ελέγχους ροής, συναρτήσεις και άλλα θέματα. Αυτό είναι πολύ σημαντικό, αν θες να φτιάξεις κάτι πιο περίπλοκο (π.χ. μία περίπλοκη ανάλυση, ένα πακέτο στην R, κτλ.). Αν και προγραμματισμός μαθαίνεται κυρίως κάνοντας και όχι διαβαζοντας πιστεύω ότι είναι μία καλή προσθήκη στη λίστα.

Η τρίτη μου επιλογή είναι το "Επιστήμη των δεδομένων μέσα από τη γλώσσα R". Πιθανότατα αυτό το βιβλίο πλησιάζει περισσότερο στη λογική των notebooks και στο να ανεβάσεις δικά σου project. Σε βάζει σε μία λογική να αρχίσεις να κάνεις αναλύσεις. Καλό, αν κάποιος θέλει να φτιάξει το δικό του portfolio, προκειμένου κάποτε να βρει μία δουλειά (εγώ με αυτή την ελπίδα ζω ακόμα :) ). Προσωπικά πιστεύω ότι είναι καλό για κάποιον που έχει ήδη κάποια εξοικείωση στην R.


Τα τελευταία 2 βιβλία της λίστας μου αφορούν εξειδικευμένα θέματα, συνεπώς προορίζονται για ανθρώπους με πολύ συγκεκριμένους σκοπούς.


## Βίντεομαθήματα για την R


| Όνομα καναλιού | Σύνδεσμος |
| :---: |  :---: | 
|   Christos Malliarakis  | <a href="https://www.youtube.com/watch?v=6hKAwLUbgjQ&list=PLB8VXMjsTRosUahxJqnAWNQM3h66kJSjc" target="_blank">Σύνδεσμος</a> |


Πέρα όμως από τα βιβλία έψαξα να βρω και υλικό για την R στο Youtube. Το υλικό είναι επίσης αρκετά περιορισμένο. Προς το παρόν θα αφήσω μία επιλογή η οποία είναι και η πιο πλήρης. Στη σειρά βιντεομαθημάτων (playlist) του κ. Χρήστου Μαλλιαράκη γίνεται μία αναφορά σε βασικά στοιχεία της R ενώ σε επόμενα μαθήματα ασχολείται με κάποια απλά παραδείγματα μηχανικής μάθησης. 

